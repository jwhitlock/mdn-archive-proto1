---
version: prototype1
revision_id: 1273497
locale: it
slug: MDN/About
tags: 
title: Informazioni su MDN
summary: 
keywords: 
needs_technical_review: False
needs_editorial_review: False
needs_localization: False
table_of_contents_depth: 1
based_on: None
---
<p>Mozilla Developer Network o MDN (la Rete di Sviluppatori Mozilla) è una piattaforma di apprendimento in continua evoluzione per le tecnologie e il software che rendono il Web possibile, tra cui:</p>

<ul>
 <li>Standard del Web come <a href="/it/docs/CSS" title="/it/docs/CSS">CSS</a>, <a href="/it/docs/HTML" title="/it/docs/HTML">HTML</a>, e <a href="/it/docs/JavaScript" title="/it/docs/JavaScript">JavaScript</a></li>
 <li><a href="/it/docs/Apps" title="/it/docs/Apps">Sviluppo di app open web</a></li>
 <li><a href="/it/docs/Add-ons" title="/it/docs/Add-ons">Sviluppo di Firefox e di componenti aggiuntivi</a></li>
</ul>

<h2 id="La_nostra_missione">La nostra missione</h2>

<p>La missione di MDN è semplice: fornire una documentazione completa, precisa e utile su tutto ciò che riguarda il <a href="/it/docs/Web">web open</a>, che sia o meno supportato dal software di Mozilla. Se si tratta di una tecnologia open disponibile sul Web, vogliamo documentarla.</p>

<p>Inoltre, forniamo documentazione su come <a href="/it/docs/Mozilla">sviluppare e contribuire ai progetti Mozilla</a> e su <a href="/it/Firefox_OS">Firefox OS</a> e lo <a href="/it/Apps">Sviluppo di app web</a>.</p>

<p>Se non sei sicuro che un argomento in particolare debba essere trattato su MDN, leggi l'articolo: <a href="/it/docs/Project:MDN/Contributing/Does_this_belong">Questo appartiene a MDN?</a></p>

<h2 id="Come_aiutare">Come aiutare</h2>

<p>Non devi essere in grado di programmare (o scrivere contenuti tecnici) per aiutare MDN! Esistono molti modi per aiutare, dalla revisione degli articoli (per assicurarsi che siano sensati), allo scrivere testi non tecnici, all'aggiungere esempi di codice. Effettivamente esistono così tanti modi di contribuire che abbiamo un vero e proprio <a href="/it/docs/MDN/Quick_start">strumento per aiutarti a scegliere in che modo partecipare</a> in base ai tuoi interessi e a quanto tempo hai da dedicare!</p>

<h2 id="La_comunità_di_MDN">La comunità di MDN</h2>

<p>La nostra è una comunità globale! Abbiamo fantastici collaboratori in tutto il mondo che parlano varie lingue. Se vuoi maggiori informazioni, o se hai bisogno di qualsiasi tipo di aiuto riguardo MDN, puoi controllare le nostre <span class="short_text" id="result_box" lang="it"><span>forum di discussione</span></span> o il nostro canale IRC!</p>

<p>{{CommunityBox("MDN", "dev-mdc", "mozilla.dev.mdc", "mdn", "Meeting|https://wiki.mozilla.org/MDN/Community_meetings|Un mercoledì sì e uno no su IRC")}}</p>

<h2 id="Copyright_e_licenze">Copyright e licenze</h2>

<p>I documenti wiki di MDN sono stati realizzati con il contributo di vari autori, sia interni che esterni alla Mozilla Foundation. A meno che non sia indicato diversamente, i contenuti sono disponibili secondo i termini della <a class="external text" href="http://creativecommons.org/licenses/by-sa/2.5/" rel="nofollow" title="http://creativecommons.org/licenses/by-sa/2.5/">licenza Creative Commons Attribution-ShareAlike</a> (CC-BY-SA), v2.5 o qualsiasi versione successiva. Per favore attribuisci gli articoli a "Mozilla Contributors" e includi un collegamento&nbsp; (online) o un URL (per le stampe) alla pagina wiki specifica da cui hai preso i contenuti. Per esempio, per indicare l'attribuzione di questo articolo, puoi scrivere</p>

<blockquote><a href="https://developer.mozilla.org/it/docs/MDN/About">About MDN</a> by <a href="https://developer.mozilla.org/it/docs/MDN/About$history">Mozilla Contributors</a> is licensed under <a href="http://creativecommons.org/licenses/by-sa/2.5/">CC-BY-SA 2.5</a>.</blockquote>

<p>Nota che nell'esempio, "Mozilla Contributors" è un collegamento allo storico della pagina citata. Per ulteriori informazioni leggi <a href="http://wiki.creativecommons.org/Marking/Users">Regole per una corretta attribuzione</a>.</p>

<div class="note">
<p><strong>Nota:</strong> per maggiori informazioni su come riutilizzare e attribuire contenuti MDN sul sito WebPlatform.org, leggi <a href="/it/docs/MDN_content_on_WebPlatform.org" title="/it/docs/MDN_content_on_WebPlatform.org">contenuti MDN su WebPlatform.org</a>.</p>
</div>

<p>Gli esempi di codice aggiunti a questo wiki prima del 20 agosto 2010 sono disponibili sotto la <a class="external" href="http://www.opensource.org/licenses/mit-license.php" title="http://www.opensource.org/licenses/mit-license.php">licenza MIT</a>; dovresti inserire le seguenti informazioni di attribuzione nel template MIT:&nbsp;"© &lt;data della ultima revisione della pagina wiki&gt; &lt;nome della persona che l'ha inserita nel wiki&gt;".</p>

<p>Gli esempi di codice aggiunti dal 20 agosto 2010 (incluso) sono di <a class="external" href="http://creativecommons.org/publicdomain/zero/1.0/" title="http://wiki.creativecommons.org/Public_domain">pubblico dominio</a>. Non è necessaria alcuna nota di licenza, ma se te ne serve una puoi usare: "Any copyright is dedicated to the Public Domain. http://creativecommons.org/publicdomain/zero/1.0/".</p>

<p>Se desideri contribuire a questo wiki devi rendere la tua documentazione disponibile sotto licenza Attribution-ShareAlike (o occasionalmente una licenza altrenativa già specificata nella pagina che stai modificando), e il tuo codice di esempio deve essere disponibile sotto licenza <a href="http://creativecommons.org/publicdomain/zero/1.0/" title="http://creativecommons.org/publicdomain/zero/1.0/">Creative Commons CC-0</a> (una dedica al Pubblico Dominio). Aggiungere materiale a questo wiki significa che acconsenti a che i tuoi contributi siano resi disponibili secondo queste licenze.</p>

<p>Alcuni vecchi contenuti sono resi disponibili sotto licenze diverse da quelle qui indicate; questi sono indicati in fondo alla pagina attraverso un <a class="internal" href="/Project:en/Examples/Alternate_License_Block" title="Project:En/Examples/Alternate License Block">Blocco di licenza alternativa</a>.</p>

<div class="warning">
<p><strong>Importante:</strong> nessuna nuova pagina può essere creata usando licenze alternative.</p>
</div>

<p>Il copyright per i materiali aggiunti rimane all'autore, a meno che l'autore non lo assegni a qualcun altro.</p>

<p>In caso di dubbi sull'argomento, contattare <a class="external" href="mailto:eshepherd@mozilla.com" rel="nofollow" title="mailto:eshepherd@mozilla.com">Eric Shepherd</a>.</p>

<hr />
<p>I diritti dei marchi, loghi e marchi dei servizi della Mozilla Foundation, così come l'aspetto di questo sito, non sono sotto licenza Creative Commons e, se si tratta di lavori di autore (come loghi e design grafico) non sono inclusi nelle opere che sottostanno a questa licenza. Se intendi usare il testo di questi documenti e intendi esercitare qualcuno di questi diritti, o se hai altre domande riguardo il rispetto dei nostri termini di licenza per questa collezione, puoi contattare la Mozilla foundation all'indirizzo: <a class="external text" href="mailto:licensing@mozilla.org" rel="nofollow" title="mailto:licensing@mozilla.org">licensing@mozilla.org</a>.</p>

<h2 id="Scaricare_contenuti">Scaricare contenuti</h2>

<p>Puoi ottenere i contenuti di una singola pagina di MDN aggiungendo dei <a href="/it/docs/Project:MDN/Kuma/API#Document_parameters">parametri di documento</a> all'URL per specificare quale formato vuoi richiedere.</p>

<p>Al momento non possiamo fornire il dump del database del contenuto di MDN a causa di preoccupazioni per la privacy dei nostri utenti. Cercheremo un modo alternativo di fornire possibilità simili in futuro.</p>

<h3 id="Strumenti_di_terze_parti">Strumenti di terze parti</h3>

<p>Puoi visualizzare i contenuti di MDN anche tramite strumenti di terze parti come <a href="http://kapeli.com/dash">Dash</a> (per Mac OS) e <a href="http://zealdocs.org/">Zeal</a> (per Linux e Windows).</p>

<h2 id="Segnalare_problemi_di_MDN">Segnalare problemi di MDN</h2>

<p>A volte, potresti incontrare qualche problema durante l'utilizzo di MDN. Che sia un problema con l'infrastruttura del sito o un errore nel contenuto della documentazione, puoi provare a risolverlo da te o segnalare il problema. Anche se la prima soluzione è la migliore, la seconda va comunque bene se non ti ritieni in grado di effettuare le correzioni da solo.</p>

<h3 id="Errori_nella_documentazione">Errori nella documentazione</h3>

<p>Ovviamente, dato che MDN è un wiki, la cosa migliore da fare è correggere i problemi che incontri. Ma magari non conosci la risposta o hai un impegno inderogabile o chissà che altro, e devi annotare il problema perché qualcuno ci dia un'occhiata più avanti.</p>

<p>Come in tutte le questioni riguardanti Mozilla, puoi segnalare un problema alla documentazione aprendo un bug. In questi casi bisogna aprire un <a href="https://bugzilla.mozilla.org/form.doc">bug di richiesta di documentazione</a>. Il nostro modulo di richiesta di documentazione raccoglierà tutte le informazioni necessarie per permetterci di risolvere il problema.</p>

<p>Ovviamente la nostra comunità di scrittori è molto impegnata, quindi a volte il modo più veloce per risolvere un problema di documentazione è sistemarlo da sé. Vedi <a href="/it/docs/MDN/Contribute/Creating_and_editing_pages" title="/it/docs/Project:MDN/Contributing/Creating_and_editing_pages">Creare e modificare le pagine</a> per ulteriori dettagli.</p>

<h3 id="Bug_del_sito_o_richieste_di_funzionalità">Bug del sito o richieste di funzionalità</h3>

<p><a href="/it/docs/Project:MDN/Kuma" title="/it/docs/Project:MDN/Kuma">Kuma</a>, la piattaforma utilizzata dal sito MDN e sviluppata da Mozilla, è in continuo sviluppo. I nostri sviluppatori e un certo numero di volontari la stanno continuamente migliorando. Se noti un bug o hai un problema col sito, o anche solo un suggerimento per rendere il software ancora migliore, puoi usare il <a href="https://bugzilla.mozilla.org/form.mdn" title="https://bugzilla.mozilla.org/form.mdn">modulo dei bug di Kuma</a> per aprire una segnalazione.</p>

<h2 id="La_storia_di_MDN">La storia di MDN</h2>

<p>Il progetto Mozilla Developer Network (conosciuto anche come Mozilla Developer Center (MDC), o come <em>Devmo</em>) è iniziato all'inizio del 2005 quando la <a class="external" href="https://www.mozilla.org/it/foundation/">Mozilla Foundation</a> ha ottenuto una licenza da AOL per utilizzare i contenuti originali di <a href="/it/docs/Archive/Meta_docs/DevEdge" title="Project:en/DevEdge">DevEdge</a>. Il contenuto di DevEdge è stato estratto per cercare materiale ancora utile, che è stato poi migrato su questo wiki dai volontari, cosicché fosse più facile da aggiornare e manutenere.</p>

<p>Da allora, il progetto ha continuato a crescere ed è ora un punto centrale per tutta la documentazione per sviluppatori riguardo il Mozilla Project e le tecnologie open web. Nel 2010 il nome è stato cambiato in Mozilla Developer Network. Il 2011 ha visto la nascita di <a class="external" href="http://developer.mozilla.org/it/demos" title="https://developer.mozilla.org/it/demos/">Demo Studio</a> per permettere agli sviluppatori web di condividere e mostrare il proprio codice, e le pagine <a class="external" href="http://developer.mozilla.org/it/learn" title="https://developer.mozilla.org/it/learn">Learning</a> che forniscono vari collegamenti e guide. Il nome MDC sopravvive come "MDN Doc Center" per la sezione documentazione. In futuro, si spera che Mozilla Developer Network diventi una risorsa che web designer e sviluppatori di applicazioni, estensioni e temi visiteranno regolarmente.</p>

<h2 id="Informazioni_su_Mozilla">Informazioni su Mozilla</h2>

<p>Se vuoi saperne di più su chi siamo, su come entrare a far parte di Mozilla o semplicemente sapere dove trovarci, sei arrivato nel posto giusto. Per scoprire cosa ci spinge e ci rende differenti, visita la pagina sulla nostra <a href="http://www.mozilla.org/it/mission/">missione</a>.</p>

