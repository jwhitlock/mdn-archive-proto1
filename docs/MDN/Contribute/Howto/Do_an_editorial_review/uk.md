---
version: prototype1
revision_id: 1340018
locale: uk
slug: MDN/Contribute/Howto/Do_an_editorial_review
tags: "MDN Meta" "Путівник" "Документація" "Редакційний огляд"
title: Як робити редакційний огляд
summary: 
keywords: 
needs_technical_review: False
needs_editorial_review: False
needs_localization: False
table_of_contents_depth: 1
based_on: None
---
<div>{{IncludeSubnav("/uk/docs/MDN")}}</div>

<p class="summary"><strong>Редакційний огляд полягає у виправленні одруків, помилок граматики й правопису, слововживання або фразеології. Не всі, хто творить MDN, є фахівцями мовознавства, та попри це вони можуть робити надзвичайно важливий змістовний внесок до статей, що відтак потребують перевірки на охайність та редактури. Саме це й має на меті редакційний огляд.</strong></p>

<p><span class="seoSummary">Ця стаття пояснює, як здійснювати редакційний огляд, щоб забезпечити охайність, точність та зрозумілість вмісту MDN.</span></p>

<dl>
 <dt>В чому полягає задача?</dt>
 <dd>Перевірка на охайність та редактура статей, що відповідним чином позначені.</dd>
</dl>

<dl>
 <dt>Де саме це треба робити?</dt>
 <dd>В окремих статтях, що <a href="/uk/docs/needs-review/editorial">позначені</a> як такі, що потребують редакційного огляду.</dd>
</dl>

<dl>
 <dt>Які знання є необхідними для виконання цієї задачі?</dt>
 <dd>Належне знання граматики й правопису. Ви маєте пересвідчитися, що текст викладено зрозуміло та недвозначно, що він відповідає чинним граматиці й правопису, а також настановам <a href="/uk/docs/MDN/Contribute/Guidelines/Writing_style_guide">Путівника зі стилю MDN</a>.</dd>
</dl>

<dl>
 <dt>Які кроки задля цього потрібно зробити?</dt>
 <dd>
 <ol>
  <li>Оберіть статтю для перевірки:
   <ol>
    <li>Відкрийте перелік статей, що <a href="/uk/docs/needs-review/editorial">потребують редакційної перевірки</a>. Це список сторінок, що мають відповідні позначки.</li>
    <li>Клацніть на посилання, щоб відкрити відповідну статтю.<br />
     <strong>Заувага</strong>: цей перелік оновлюється автоматично, але нечасто, тож він може містити деякі статті, що вже не потребують перевірки. Якщо обрана вами стаття не містить відповідного повідомлення, лишіть її та оберіть іншу.</li>
   </ol>
  </li>
  <li>Перечитайте статтю, звертаючи увагу на можливі одруки, помилки правопису, граматики та слововживання. Можете обрати іншу статтю, якщо обрана вам з будь-яких причин не до вподоби.</li>
  <li>Якщо жодної помилки немає, не потрібно відкривати редактор статті, щоб прибрати позначку про необхідність огляду. Натомість зверніться до меню «швидкий огляд» по лівий бік статті:<br />
   <img alt="" src="https://mdn.mozillademos.org/files/15371/banner-editorial-review.png" style="height:116px; margin-bottom:20px; margin-top:20px; width:300px" /></li>
  <li>Приберіть відповідну позначку та натисніть <strong>Зберегти</strong>.</li>
  <li>Якщо ви знайшли помилки, які слід виправити:
   <ol>
    <li>Відкрийте <a href="/uk/docs/MDN/Contribute/Editor">редактор MDN</a>, натиснувши кнопку {{FontAwesomeIcon("icon-pencil")}} <strong>Редагувати</strong> на сторінці згори.</li>
    <li>Виправте знайдені одруки, пунктуацію та слововживання. Щоб допомогти, вам не конче потрібно виправити все. Проте не забудьте лишити належний <em>коментар до редакції</em>, якщо ви не цілком певні, що виконали вичерпний огляд усієї статті.</li>
    <li>Лишіть <strong>коментар до редакції</strong> наприкінці сторінки — щось на кшталт «<em>Редакційний огляд: виправлено одруки, граматичні помилки та правопис</em>». Це допоможе іншим членам спільноти дізнатись, що ви зробили й нащо.</li>
    <li>Приберіть позначку <strong>Редакційна</strong> під заголовком <strong>Потрібна перевірка?</strong> — це розташовано просто над розділом <strong>Коментар до редакції</strong>.</li>
    <li>Натисніть кнопку {{FontAwesomeIcon("icon-check")}} Оприлюднити.</li>
   </ol>
  </li>
 </ol>

 <div class="note">
 <p><strong>Заувага</strong>: Внесені вами зміни можуть не з'явитися одразу після збереження — подекуди їх обробка може тривати деякий час.</p>
 </div>
 </dd>
</dl>

